{
  "code": 0,
  "msg": "",
  "count": 300,
  "data": [
    {
      "title": "如梦令·黄叶青苔归路",
      "dynasty": "清代",
      "author": "纳兰性德",
      "content": "黄叶青苔归路，屧粉衣香何处。消息竟沉沉，今夜相思几许。秋雨，秋雨，一半因风吹去。(版本一)木叶纷纷归路，残月晓风何处。消息竟沉沉，今夜相思几许。秋雨，秋雨，一半因风吹去。(版本二)",
      "type": "写雨,抒情,思念,愁绪",
      "heat": 28,
      "createTime": "2019-03-16 01:35:41"
    },
    {
      "title": "蝶恋花·黄菊开时伤聚散",
      "dynasty": "宋代",
      "author": "晏几道",
      "content": "黄菊开时伤聚散。曾记花前，共说深深愿。重见金英人未见。相思一夜天涯远。罗带同心闲结遍。带易成双，人恨成双晚。欲写彩笺书别怨。泪痕早已先书满。",
      "type": "菊花,离别,相思",
      "heat": 59,
      "createTime": "2019-03-15 01:35:41"
    },
    {
      "title": "逢病军人",
      "dynasty": "唐代",
      "author": "卢纶",
      "content": "行多有病住无粮，万里还乡未到乡。蓬鬓哀吟长城下，不堪秋气入金疮。",
      "type": "战争,军人,伤怀",
      "heat": 66,
      "createTime": "2019-03-14 01:35:41"
    },
    {
      "title": "菩萨蛮·风帘燕舞莺啼柳",
      "dynasty": "唐代",
      "author": "牛峤",
      "content": "风帘燕舞莺啼柳，妆台约鬓低纤手。钗重髻盘珊，一枝红牡丹。门前行乐客，白马嘶春色。故故坠金鞭，回头应眼穿。",
      "type": "写人,爱情",
      "heat": 15,
      "createTime": "2019-03-13 01:35:41"
    },
    {
      "title": "江城子·斗转星移玉漏频",
      "dynasty": "五代",
      "author": "和凝",
      "content": "斗转星移玉漏频。已三更，对栖莺。历历花间，似有马啼声。含笑整衣开绣户，斜敛手，下阶迎。",
      "type": "女子,爱情",
      "heat": 14,
      "createTime": "2019-03-12 01:35:41"
    },
    {
      "title": "渡江云·晴岚低楚甸",
      "dynasty": "宋代",
      "author": "周邦彦",
      "content": "晴岚低楚甸，暖回雁翼，阵势起平沙。骤惊春在眼，借问何时，委曲到山家。涂香晕色，盛粉饰、争作妍华。千万丝、陌头杨柳，渐渐可藏鸦。堪嗟。清江东注，画舸西流，指长安日下。愁宴阑、风翻旗尾，潮溅乌纱。今宵正对初弦月，傍水驿、深舣蒹葭。沉恨处，时时自剔灯花。",
      "type": "春天,山水,羁旅,抒怀",
      "heat": 15,
      "createTime": "2019-03-11 01:35:41"
    },
    {
      "title": "丑奴儿·书博山道中壁",
      "dynasty": "宋代",
      "author": "辛弃疾",
      "content": "少年不识愁滋味，爱上层楼。爱上层楼，为赋新词强说愁。而今识尽愁滋味，欲说还休。欲说还休，却道天凉好个秋。",
      "type": "宋词三百首,宋词精选,婉约,写人,少年,抒怀,愁苦",
      "heat": 3803,
      "createTime": "2019-03-10 01:35:41"
    },
    {
      "title": "谪居粮绝请学于农将田南山咏言寄怀",
      "dynasty": "明代",
      "author": "王守仁",
      "content": "谪居履在陈，从者有温见。山荒聊可田，钱镈还易办。夷俗多火耕，仿习亦颇便。及兹春未深，数亩犹足佃。岂徒实口腹，且以理荒宴。遗穗及乌雀，贫寡发余羡。出耒在明晨，山寒易霜霰。",
      "type": "学习,农事,抒情",
      "heat": 12,
      "createTime": "2019-03-09 01:35:41"
    },
    {
      "title": "普天乐·秋江忆别",
      "dynasty": "元代",
      "author": "赵善庆",
      "content": "晚天长，秋水苍。山腰落日，雁背斜阳。壁月词，朱唇唱。犹记当年兰舟上，洒洒风泪湿罗裳。钗分凤凰，杯斟鹦鹉，人拆鸳鸯。",
      "type": "追忆,离别,抒情",
      "heat": 7,
      "createTime": "2019-03-08 01:35:41"
    },
    {
      "title": "鹊桥仙·华灯纵博",
      "dynasty": "宋代",
      "author": "陆游",
      "content": "华灯纵博，雕鞍驰射，谁记当年豪举。酒徒一半取封侯，独去作、江边渔父。轻舟八尺，低篷三扇，占断苹洲烟雨。镜湖元自属闲人，又何必、君恩赐与。",
      "type": "宋词三百首,追忆,生活,壮志",
      "heat": 192,
      "createTime": "2019-03-07 01:35:41"
    },
    {
      "title": "国风·魏风·硕鼠",
      "dynasty": "先秦",
      "author": "佚名",
      "content": "硕鼠硕鼠，无食我黍！三岁贯女，莫我肯顾。逝将去女，适彼乐土。乐土乐土，爰得我所。硕鼠硕鼠，无食我麦！三岁贯女，莫我肯德。逝将去女，适彼乐国。乐国乐国，爰得我直。硕鼠硕鼠，无食我苗！三岁贯女，莫我肯劳。逝将去女，适彼乐郊。乐郊乐郊，谁之永号？(女 通 汝)",
      "type": "古诗三百首,诗经,寓理",
      "heat": 715,
      "createTime": "2019-03-16 01:35:42"
    },
    {
      "title": "大酺",
      "dynasty": "唐代",
      "author": "杜审言",
      "content": "毗陵震泽九州通，士女欢娱万国同。伐鼓撞钟惊海上，新妆袨服照江东。梅花落处疑残雪，柳叶开时任好风。火德云官逢道泰，天长日久属年丰。",
      "type": "饮宴",
      "heat": 14,
      "createTime": "2019-03-15 01:35:42"
    },
    {
      "title": "忆昔",
      "dynasty": "唐代",
      "author": "韦庄",
      "content": "昔年曾向五陵游，子夜歌清月满楼。银烛树前长似昼，露桃花里不知秋。西园公子名无忌，南国佳人号莫愁。今日乱离俱是梦，夕阳唯见水东流！",
      "type": "忧虑,感叹,嘲讽",
      "heat": 47,
      "createTime": "2019-03-14 01:35:42"
    },
    {
      "title": "南歌子·似带如丝柳",
      "dynasty": "唐代",
      "author": "温庭筠",
      "content": "似带如丝柳，团酥握雪花。帘卷玉钩斜，九衢尘欲暮，逐香车。",
      "type": "写人,爱情",
      "heat": 22,
      "createTime": "2019-03-13 01:35:42"
    },
    {
      "title": "咸阳值雨",
      "dynasty": "唐代",
      "author": "温庭筠",
      "content": "咸阳桥上雨如悬，万点空濛隔钓船。还似洞庭春水色，晓云将入岳阳天。",
      "type": "写景,写雨",
      "heat": 108,
      "createTime": "2019-03-12 01:35:42"
    },
    {
      "title": "好事近·雨后晓寒轻",
      "dynasty": "宋代",
      "author": "魏夫人",
      "content": "雨后晓寒轻，花外早莺啼歇。愁听隔溪残漏，正一声凄咽。不堪西望去程赊，离肠万回结。不似海棠阴下，按《凉州》时节。",
      "type": "婉约,写景,妇女,怀远,离情",
      "heat": 18,
      "createTime": "2019-03-11 01:35:42"
    },
    {
      "title": "渔父·收却纶竿落照红",
      "dynasty": "清代",
      "author": "纳兰性德",
      "content": "收却纶竿落照红，秋风宁为剪芙蓉。人淡淡，水蒙蒙，吹入芦花短笛中。",
      "type": "写人,渔夫,向往,自由",
      "heat": 12,
      "createTime": "2019-03-10 01:35:42"
    },
    {
      "title": "西施咏",
      "dynasty": "唐代",
      "author": "王维",
      "content": "艳色天下重，西施宁久微。朝为越溪女，暮作吴宫妃。贱日岂殊众，贵来方悟稀。邀人傅香粉，不自著罗衣。君宠益娇态，君怜无是非。当时浣纱伴，莫得同车归。持谢邻家子，效颦安可希。",
      "type": "唐诗三百首,写人,怀古,怀才不遇",
      "heat": 120,
      "createTime": "2019-03-09 01:35:42"
    },
    {
      "title": "离觞不醉至驿却寄相送诸公",
      "dynasty": "唐代",
      "author": "柳宗元",
      "content": "无限居人送独醒，可怜寂寞到长亭。荆州不遇高阳侣，一夜春寒满下厅。",
      "type": "送别,愁绪,抒情",
      "heat": 7,
      "createTime": "2019-03-08 01:35:42"
    },
    {
      "title": "醉中天·佳人脸上黑痣",
      "dynasty": "元代",
      "author": "白朴",
      "content": "疑是杨妃在，怎脱马嵬灾？曾与明皇捧砚来，美脸风流杀。叵奈挥毫李白，觑着娇态，洒松烟点破桃腮。",
      "type": "写人,叙事",
      "heat": 7,
      "createTime": "2019-03-07 01:35:42"
    },
    {
      "title": "送蹇秀才赴临洮",
      "dynasty": "唐代",
      "author": "高适",
      "content": "怅望日千里，如何今二毛。犹思阳谷去，莫厌陇山高。倚马见雄笔，随身唯宝刀。料君终自致，勋业在临洮。",
      "type": "送别,勉励",
      "heat": 8,
      "createTime": "2019-03-16 01:35:42"
    },
    {
      "title": "小雨",
      "dynasty": "宋代",
      "author": "杨万里",
      "content": "雨来细细复疏疏，纵不能多不肯无。似妒诗人山入眼，千峰故隔一帘珠。",
      "type": "写雨,抒情",
      "heat": 24,
      "createTime": "2019-03-15 01:35:42"
    },
    {
      "title": "途中寒食题黄梅临江驿寄崔融",
      "dynasty": "唐代",
      "author": "宋之问",
      "content": "马上逢寒食，愁中属暮春。可怜江浦望，不见洛阳人。北极怀明主，南溟作逐臣。故园肠断处，日夜柳条新。",
      "type": "寒食节,思乡",
      "heat": 31,
      "createTime": "2019-03-14 01:35:42"
    },
    {
      "title": "闻鹊喜·吴山观涛",
      "dynasty": "宋代",
      "author": "周密",
      "content": "天水碧，染就一江秋色。鳌戴雪山龙起蛰，快风吹海立。数点烟鬟青滴，一杼霞绡红湿，白鸟明边帆影直，隔江闻夜笛。",
      "type": "咏物,写水,风俗",
      "heat": 20,
      "createTime": "2019-03-13 01:35:42"
    },
    {
      "title": "夕次蒲类津 / 晚泊蒲类",
      "dynasty": "唐代",
      "author": "骆宾王",
      "content": "二庭归望断，万里客心愁。山路犹南属，河源自北流。晚风连朔气，新月照边秋。灶火通军壁，烽烟上戍楼。龙庭但苦战，燕颔会封侯。莫作兰山下，空令汉国羞。",
      "type": "边塞,战争,爱国,思乡",
      "heat": 13,
      "createTime": "2019-03-12 01:35:42"
    },
    {
      "title": "浣溪沙·半踏长裾宛约行",
      "dynasty": "五代",
      "author": "孙光宪",
      "content": "半踏长裾宛约行，晚帘疏处见分明，此时堪恨昧平生。早是销魂残烛影，更愁闻着品弦声，杳无消息若为情。",
      "type": "爱情,抒情,惆怅,感伤",
      "heat": 2,
      "createTime": "2019-03-11 01:35:42"
    },
    {
      "title": "江城子·王温季自北都归过予三河坐中赋此",
      "dynasty": "金朝",
      "author": "蔡圭",
      "content": "王温季自北都归，过余三河，坐中赋此。鹊声迎客到庭除。问谁欤？故人车。千里归来，尘色半征裾。珍重主人留客意，奴白饭，马青刍。东城入眼杏千株。雪模糊，俯平湖。与子花间，随分倒金壶。归报东垣诗社友，曾念我，醉狂无。",
      "type": "友情,抒情",
      "heat": 2,
      "createTime": "2019-03-10 01:35:42"
    },
    {
      "title": "次韵陆佥宪元日春晴",
      "dynasty": "明代",
      "author": "王守仁",
      "content": "城里夕阳城外雪，相将十里异阴晴。也知造物曾何意，底事人心苦未平。柏府楼台衔倒影，茅茨松竹泻寒声。布衾莫谩愁僵卧，积素还多达曙明。",
      "type": "春节,写景,抒怀,愿望",
      "heat": 367,
      "createTime": "2019-03-09 01:35:42"
    },
    {
      "title": "哭晁卿衡",
      "dynasty": "唐代",
      "author": "李白",
      "content": "日本晁卿辞帝都，征帆一片绕蓬壶。明月不归沉碧海，白云愁色满苍梧。",
      "type": "写景,哀悼,惜别,友情",
      "heat": 55,
      "createTime": "2019-03-08 01:35:42"
    },
    {
      "title": "回中作",
      "dynasty": "唐代",
      "author": "温庭筠",
      "content": "苍莽寒空远色愁，呜呜戍角上高楼。吴姬怨思吹双管，燕客悲歌别五侯。千里关山边草暮，一星烽火朔云秋。夜来霜重西风起，陇水无声冻不流。",
      "type": "边塞,写景,抒情,愁绪",
      "heat": 14,
      "createTime": "2019-03-07 01:35:42"
    },
    {
      "title": "送韦评事",
      "dynasty": "唐代",
      "author": "王维",
      "content": "欲逐将军取右贤，沙场走马向居延。遥知汉使萧关外，愁见孤城落日边。",
      "type": "边塞,写景,悲壮",
      "heat": 13,
      "createTime": "2019-03-16 01:35:42"
    },
    {
      "title": "再上湘江",
      "dynasty": "唐代",
      "author": "柳宗元",
      "content": "好在湘江水，今朝又上来。不知从此去，更遣几年回。",
      "type": "写江,感慨,愁苦",
      "heat": 27,
      "createTime": "2019-03-15 01:35:42"
    },
    {
      "title": "杂诗",
      "dynasty": "魏晋",
      "author": "陶渊明",
      "content": "人生无根蒂，飘如陌上尘。分散逐风转，此已非常身。落地为兄弟，何必骨肉亲！得欢当作乐，斗酒聚比邻。盛年不重来，一日难再晨。及时当勉励，岁月不待人。",
      "type": "古诗三百首,感叹,人生,惜时",
      "heat": 855,
      "createTime": "2019-03-14 01:35:42"
    },
    {
      "title": "哀范君三章·其三",
      "dynasty": "近现代",
      "author": "鲁迅",
      "content": "把酒论当世，先生小酒人。大圜犹酩酊，微醉自沉沦。此别成终古，从兹绝绪言。故人云散尽，我亦等轻尘！",
      "type": "悼念,友人",
      "heat": 3,
      "createTime": "2019-03-13 01:35:42"
    },
    {
      "title": "庆庵寺桃花",
      "dynasty": "宋代",
      "author": "谢枋得",
      "content": "寻得桃源好避秦，桃红又是一年春。花飞莫遣随流水，怕有渔郎来问津。",
      "type": "写花,生活,向往",
      "heat": 33,
      "createTime": "2019-03-12 01:35:42"
    },
    {
      "title": "鲁郡东石门送杜二甫",
      "dynasty": "唐代",
      "author": "李白",
      "content": "醉别复几日，登临遍池台。何时石门路，重有金樽开。秋波落泗水，海色明徂徕。飞蓬各自远，且尽手中杯。",
      "type": "友情,送别",
      "heat": 71,
      "createTime": "2019-03-11 01:35:42"
    },
    {
      "title": "秋浦途中",
      "dynasty": "唐代",
      "author": "杜牧",
      "content": "萧萧山路穷秋雨，淅淅溪风一岸蒲。为问寒沙新到雁，来时还下杜陵无。",
      "type": "思乡",
      "heat": 66,
      "createTime": "2019-03-10 01:35:42"
    },
    {
      "title": "关山月",
      "dynasty": "南北朝",
      "author": "徐陵",
      "content": "关山三五月，客子忆秦川。思妇高楼上，当窗应未眠。星旗映疏勒，云阵上祁连。战气今如此，从军复几年。",
      "type": "古诗三百首,边塞,思念",
      "heat": 570,
      "createTime": "2019-03-09 01:35:42"
    },
    {
      "title": "饮湖上初晴后雨二首·其二",
      "dynasty": "宋代",
      "author": "苏轼",
      "content": "水光潋滟晴方好，山色空蒙雨亦奇。(蒙 通：濛)欲把西湖比西子，淡妆浓抹总相宜。",
      "type": "古诗三百首,小学古诗,西湖,写景,早教,优美,小学生必背古诗70首,小学生必背古诗80首",
      "heat": 6241,
      "createTime": "2019-03-08 01:35:42"
    },
    {
      "title": "夏日杂诗",
      "dynasty": "清代",
      "author": "陈文述",
      "content": "水窗低傍画栏开，枕簟萧疏玉漏催。一夜雨声凉到梦，万荷叶上送秋来。",
      "type": "夏天,写雨",
      "heat": 132,
      "createTime": "2019-03-07 01:35:42"
    },
    {
      "title": "丰乐亭游春·其三",
      "dynasty": "宋代",
      "author": "欧阳修",
      "content": "红树青山日欲斜，长郊草色绿无涯。游人不管春将老，来往亭前踏落花。",
      "type": "古诗三百首,写景,惜春",
      "heat": 403,
      "createTime": "2019-03-16 01:35:42"
    },
    {
      "title": "临江仙·过眼韶华何处也",
      "dynasty": "近现代",
      "author": "王国维",
      "content": "过眼韶华何处也？萧萧又是秋声。极天衰草暮云平。斜阳漏处，一塔枕孤城。独立荒寒谁语，蓦回头、宫阙峥嵘。红墙隔雾未分明。依依残照，独拥最高层。",
      "type": "写景,抒情,落寞,感慨",
      "heat": 8,
      "createTime": "2019-03-15 01:35:42"
    },
    {
      "title": "江城子·竹里风生月上门",
      "dynasty": "五代",
      "author": "和凝",
      "content": "竹里风生月上门。理秦筝，对云屏。轻拨朱弦，恐乱马嘶声。含恨含娇独自语：今夜约，太迟生！",
      "type": "女子,爱情",
      "heat": 30,
      "createTime": "2019-03-14 01:35:42"
    },
    {
      "title": "临江仙·高咏楚词酬午日",
      "dynasty": "宋代",
      "author": "陈与义",
      "content": "高咏楚词酬午日，天涯节序匆匆。榴花不似舞裙红。无人知此意，歌罢满帘风。万事一身伤老矣，戎葵凝笑墙东。酒杯深浅去年同。试浇桥下水，今夕到湘中。",
      "type": "端午节,怀人,抒怀,爱国",
      "heat": 79,
      "createTime": "2019-03-13 01:35:42"
    },
    {
      "title": "江月晃重山·初到嵩山时作",
      "dynasty": "金朝",
      "author": "元好问",
      "content": "塞上秋风鼓角，城头落日旌旗。少年鞍马适相宜。从军乐，莫问所从谁。侯骑才通蓟北，先声已动辽西。归期犹及柳依依。春闺月，红袖不须啼。",
      "type": "豪放,少年,爱国,壮志",
      "heat": 20,
      "createTime": "2019-03-12 01:35:42"
    },
    {
      "title": "解蹀躞·醉云又兼醒雨",
      "dynasty": "宋代",
      "author": "吴文英",
      "content": "醉云又兼醒雨，楚梦时来往。倦蜂刚著梨花、惹游荡。还作一段相思，冷波叶舞愁红，送人双桨。暗凝想。情共天涯秋黯，朱桥锁深巷。会稀投得轻分、顿惆怅。此去幽曲谁来，可怜残照西风，半妆楼上。",
      "type": "离别,相思",
      "heat": 12,
      "createTime": "2019-03-11 01:35:42"
    },
    {
      "title": "鹧鸪天·有客慨然谈功名因追念少年时事戏作",
      "dynasty": "宋代",
      "author": "辛弃疾",
      "content": "壮岁旌旗拥万夫，锦襜突骑渡江初。燕兵夜娖银胡觮，汉箭朝飞金仆姑。追往事，叹今吾，春风不染白髭须。却将万字平戎策，换得东家种树书。",
      "type": "宋词三百首,豪放,回忆,战争,壮志难酬,爱国",
      "heat": 386,
      "createTime": "2019-03-10 01:35:42"
    },
    {
      "title": "雉子班",
      "dynasty": "两汉",
      "author": "佚名",
      "content": "雉子，班如此。之于雉梁。无以吾翁孺，雉子。知得雉子高蜚止，黄鹄蜚，之以千里，王可思。雄来蜚从雌，视子趋一雉。雉子，车大驾马滕，被王送行所中。尧羊蜚从王孙行。",
      "type": "乐府,写鸟,寓言,哲理",
      "heat": 19,
      "createTime": "2019-03-09 01:35:42"
    },
    {
      "title": "临江仙·癸未除夕作",
      "dynasty": "清代",
      "author": "李慈铭",
      "content": "翠柏红梅围小坐，岁筵未是全贫。蜡鹅花下烛如银。钗符金胜，又见一家春。自写好宜祛百病，非官非隐闲身。屠苏醉醒已三更。一声鸡唱，五十六年人。",
      "type": "婉约,春节",
      "heat": 10,
      "createTime": "2019-03-08 01:35:42"
    },
    {
      "title": "咏蚕",
      "dynasty": "五代",
      "author": "蒋贻恭",
      "content": "辛勤得茧不盈筐，灯下缫丝恨更长。著处不知来处苦，但贪衣上绣鸳鸯。",
      "type": "抒情",
      "heat": 24,
      "createTime": "2019-03-07 01:35:42"
    },
    {
      "title": "流夜郎题葵叶",
      "dynasty": "唐代",
      "author": "李白",
      "content": "惭君能卫足，叹我远移根。白日如分照，还归守故园。",
      "type": "抒情,思乡,怀人",
      "heat": 8,
      "createTime": "2019-03-16 01:35:42"
    },
    {
      "title": "晓梦",
      "dynasty": "宋代",
      "author": "李清照",
      "content": "晓梦随疏钟，飘然蹑云霞。因缘安期生，邂逅萼绿华。秋风正无赖，吹尽玉井花。共看藕如船，同食枣如瓜。翩翩坐上客，意妙语亦佳。嘲辞斗诡辩，活火分新茶。虽非助帝功，其乐莫可涯。人生能如此，何必归故家。起来敛衣坐，掩耳厌喧哗。心知不可见，念念犹咨嗟。",
      "type": "生活,向往,现实,浪漫",
      "heat": 19,
      "createTime": "2019-03-15 01:35:42"
    },
    {
      "title": "觉衰",
      "dynasty": "唐代",
      "author": "柳宗元",
      "content": "久知老会至，不谓便见侵。今年宜未衰，稍已来相寻。齿疏发就种，奔走力不任。咄此可奈何，未必伤我心。彭聃安在哉？周孔亦已沉。古称寿圣人，曾不留至今。但愿得美酒，朋友常共斟。是时春向暮，桃李生繁阴。日照天正绿，杳杳归鸿吟。出门呼所亲，扶杖登西林。高歌足自快，商颂有遗音。",
      "type": "抒怀,旷达",
      "heat": 11,
      "createTime": "2019-03-14 01:35:42"
    },
    {
      "title": "马嵬二首",
      "dynasty": "唐代",
      "author": "李商隐",
      "content": "冀马燕犀动地来，自埋红粉自成灰。君王若道能倾国，玉辇何由过马嵬。海外徒闻更九州，他生未卜此生休。空闻虎旅传宵柝，无复鸡人报晓筹。此日六军同驻马，当时七夕笑牵牛。如何四纪为天子，不及卢家有莫愁。",
      "type": "咏史",
      "heat": 56,
      "createTime": "2019-03-13 01:35:42"
    },
    {
      "title": "答客诮",
      "dynasty": "近现代",
      "author": "鲁迅",
      "content": "无情未必真豪杰，怜子如何不丈夫？知否兴风狂啸者，回眸时看小於菟。",
      "type": "抒情",
      "heat": 17,
      "createTime": "2019-03-12 01:35:42"
    },
    {
      "title": "高阳台·和周草窗寄越中诸友韵",
      "dynasty": "宋代",
      "author": "王沂孙",
      "content": "残雪庭阴，轻寒帘影，霏霏玉管春葭。小帖金泥，不知春在谁家。相思一夜窗前梦，奈个人、水隔天遮。但凄然，满树幽香，满地横斜。江南自是离愁苦，况游骢古道，归雁平沙。怎得银笺，殷勤与说年华。如今处处生芳草，纵凭高、不见天涯。更消他，几度东风，几度飞花。",
      "type": "婉约,离别,相思,爱国",
      "heat": 20,
      "createTime": "2019-03-11 01:35:42"
    },
    {
      "title": "即事",
      "dynasty": "唐代",
      "author": "杜甫",
      "content": "暮春三月巫峡长，皛皛行云浮日光。雷声忽送千峰雨，花气浑如百和香。黄莺过水翻回去，燕子衔泥湿不妨。飞阁卷帘图画里，虚无只少对潇湘。",
      "type": "春天,景色,抒情,惆怅",
      "heat": 17,
      "createTime": "2019-03-10 01:35:42"
    },
    {
      "title": "哀溺文序",
      "dynasty": "唐代",
      "author": "柳宗元",
      "content": "永之氓咸善游。一日，水暴甚，有五、六氓乘小船绝湘水。中济，船破，皆游。其一氓尽力而不能寻常。其侣曰：“汝善游最也，今何后为？”曰：“吾腰千钱，重，是以后。”曰：“何不去之？”不应，摇其首。有顷，益怠。已济者立岸上呼且号曰：“汝愚之甚，蔽之甚，身且死，何以货为？”又摇其首。遂溺死。吾哀之。且若是，得不有大货之溺大氓者乎？于是作《哀溺》。",
      "type": "哲理",
      "heat": 159,
      "createTime": "2019-03-09 01:35:42"
    },
    {
      "title": "嘲王历阳不肯饮酒",
      "dynasty": "唐代",
      "author": "李白",
      "content": "地白风色寒，雪花大如手。笑杀陶渊明，不饮杯中酒。浪抚一张琴，虚栽五株柳。空负头上巾，吾于尔何有。",
      "type": "冬天,写雪,饮酒,抒情",
      "heat": 153,
      "createTime": "2019-03-08 01:35:42"
    },
    {
      "title": "竹",
      "dynasty": "唐代",
      "author": "李贺",
      "content": "入水文光动，抽空绿影春。露华生笋径，苔色拂霜根。织可承香汗，裁堪钓锦鳞。三梁曾入用，一节奉王孙。",
      "type": "感慨",
      "heat": 75,
      "createTime": "2019-03-07 01:35:42"
    },
    {
      "title": "归园田居·其二",
      "dynasty": "魏晋",
      "author": "陶渊明",
      "content": "野外罕人事，穷巷寡轮鞅。白日掩荆扉，虚室绝尘想。时复墟曲中，披草共来往。(墟曲中 一作：墟曲人)相见无杂言，但道桑麻长。桑麻日已长，我土日已广。常恐霜霰至，零落同草莽。",
      "type": "田园,乡村,生活",
      "heat": 429,
      "createTime": "2019-03-16 01:35:42"
    },
    {
      "title": "过华清宫绝句三首",
      "dynasty": "唐代",
      "author": "杜牧",
      "content": "长安回望绣成堆，山顶千门次第开。一骑红尘妃子笑，无人知是荔枝来。新丰绿树起黄埃，数骑渔阳探使回。霓裳一曲千峰上，舞破中原始下来。万国笙歌醉太平，倚天楼殿月分明。云中乱拍禄山舞，风过重峦下笑声。",
      "type": "咏史怀古,讽刺,组诗,早教",
      "heat": 461,
      "createTime": "2019-03-15 01:35:42"
    },
    {
      "title": "东鲁见狄博通",
      "dynasty": "唐代",
      "author": "李白",
      "content": "去年别我向何处，有人传道游江东。谓言挂席度沧海，却来应是无长风。",
      "type": "怀念,友人,抱负",
      "heat": 61,
      "createTime": "2019-03-14 01:35:42"
    },
    {
      "title": "登庐山五老峰",
      "dynasty": "唐代",
      "author": "李白",
      "content": "庐山东南五老峰，青天削出金芙蓉。九江秀色可揽结，吾将此地巢云松。",
      "type": "山峰",
      "heat": 88,
      "createTime": "2019-03-13 01:35:42"
    },
    {
      "title": "折杨柳",
      "dynasty": "唐代",
      "author": "李白",
      "content": "垂杨拂绿水，摇艳东风年。花明玉关雪，叶暖金窗烟。美人结长想，对此心凄然。攀条折春色，远寄龙庭前。",
      "type": "乐府,春天,女子,思念",
      "heat": 120,
      "createTime": "2019-03-12 01:35:42"
    },
    {
      "title": "悲青坂",
      "dynasty": "唐代",
      "author": "杜甫",
      "content": "我军青坂在东门，天寒饮马太白窟。黄头奚儿日向西，数骑弯弓敢驰突。山雪河冰野萧瑟，青是烽烟白人骨。焉得附书与我军，忍待明年莫仓卒。",
      "type": "乐府,冬天,战争",
      "heat": 32,
      "createTime": "2019-03-11 01:35:42"
    },
    {
      "title": "霜天晓角·旅兴",
      "dynasty": "宋代",
      "author": "辛弃疾",
      "content": "吴头楚尾，一棹人千里，休说旧愁新恨，长亭树，今如此。宦游吾倦矣，玉人留我醉，明日万花寒食，得且住，为佳耳。",
      "type": "写景,抒情,隐居",
      "heat": 6,
      "createTime": "2019-03-10 01:35:42"
    },
    {
      "title": "调笑令·胡马",
      "dynasty": "唐代",
      "author": "韦应物",
      "content": "胡马，胡马，远放燕支山下。跑沙跑雪独嘶，东望西望路迷。迷路，迷路，边草无穷日暮。",
      "type": "豪放,写马,寓人,孤独,军旅",
      "heat": 100,
      "createTime": "2019-03-09 01:35:42"
    },
    {
      "title": "所见",
      "dynasty": "清代",
      "author": "袁枚",
      "content": "牧童骑黄牛，歌声振林樾。意欲捕鸣蝉，忽然闭口立。",
      "type": "古诗三百首,小学古诗,儿童,早教,小学生必背古诗70首",
      "heat": 2228,
      "createTime": "2019-03-08 01:35:42"
    },
    {
      "title": "野人饷菊有感",
      "dynasty": "明代",
      "author": "张煌言",
      "content": "战罢秋风笑物华，野人偏自献黄花。已看铁骨经霜老，莫遣金心带雨斜。",
      "type": "菊花,抒怀",
      "heat": 23,
      "createTime": "2019-03-07 01:35:42"
    },
    {
      "title": "喜迁莺·晓月坠",
      "dynasty": "五代",
      "author": "李煜",
      "content": "晓月坠，宿云微，无语枕频欹。梦回芳草思依依，天远雁声稀。啼莺散，馀花乱，寂寞画堂深院。片红休埽尽从伊，留待舞人归。",
      "type": "写景,时光,思念,恋情",
      "heat": 143,
      "createTime": "2019-03-16 01:35:43"
    },
    {
      "title": "题情尽桥",
      "dynasty": "唐代",
      "author": "雍陶",
      "content": "从来只有情难尽，何事名为情尽桥。自此改名为折柳，任他离恨一条条。",
      "type": "送别,友人",
      "heat": 31,
      "createTime": "2019-03-15 01:35:43"
    },
    {
      "title": "三姝媚·烟光摇缥瓦",
      "dynasty": "宋代",
      "author": "史达祖",
      "content": "烟光摇缥瓦，望晴檐多风，柳花如洒。锦瑟横床，想泪痕尘影，凤弦常下。倦出犀帷，频梦见、王孙骄马。讳道相思，偷理绡裙，自惊腰衩。惆怅南楼遥夜，记翠箔张灯，枕肩歌罢。又入铜驼，遍旧家门巷，首询声价。可惜东风，将恨与、闲花俱谢。记取崔徽模样，归来暗写。",
      "type": "悼忆,亡妓,艳词",
      "heat": 29,
      "createTime": "2019-03-14 01:35:43"
    },
    {
      "title": "永遇乐·戏赋辛字送茂嘉十二弟赴调",
      "dynasty": "宋代",
      "author": "辛弃疾",
      "content": "烈日秋霜，忠肝义胆，千载家谱。得姓何年，细参辛字，一笑君听取。艰辛做就，悲辛滋味，总是辛酸辛苦。更十分，向人辛辣，椒桂捣残堪吐。世间应有，芳甘浓美，不到吾家门户。比著儿曹，累累却有，金印光垂组。付君此事，从今直上，休忆对床风雨。但赢得，靴纹绉面，记余戏语。",
      "type": "送别,感慨,议论",
      "heat": 75,
      "createTime": "2019-03-13 01:35:43"
    },
    {
      "title": "小重山·昨夜寒蛩不住鸣",
      "dynasty": "宋代",
      "author": "岳飞",
      "content": "昨夜寒蛩不住鸣。惊回千里梦，已三更。起来独自绕阶行。人悄悄，帘外月胧明。白首为功名。旧山松竹老，阻归程。欲将心事付瑶琴。知音少，弦断有谁听。",
      "type": "宋词三百首,宋词精选,豪放,壮志难酬",
      "heat": 1052,
      "createTime": "2019-03-12 01:35:43"
    },
    {
      "title": "秋风引",
      "dynasty": "唐代",
      "author": "刘禹锡",
      "content": "何处秋风至？萧萧送雁群。朝来入庭树，孤客最先闻。",
      "type": "秋天,写风,思乡",
      "heat": 675,
      "createTime": "2019-03-11 01:35:43"
    },
    {
      "title": "步出城东门",
      "dynasty": "两汉",
      "author": "佚名",
      "content": "步出城东门，遥望江南路。前日风雪中，故人从此去。我欲渡河水，河水深无梁。愿为双黄鹄，高飞还故乡。",
      "type": "思乡",
      "heat": 29,
      "createTime": "2019-03-10 01:35:43"
    },
    {
      "title": "山中问答 / 山中答俗人问",
      "dynasty": "唐代",
      "author": "李白",
      "content": "问余何意栖碧山，笑而不答心自闲。桃花流水窅然去，别有天地非人间。",
      "type": "典故,隐居,生活",
      "heat": 534,
      "createTime": "2019-03-09 01:35:43"
    },
    {
      "title": "长相思·长相思",
      "dynasty": "宋代",
      "author": "晏几道",
      "content": "长相思，长相思。若问相思甚了期，除非相见时。长相思，长相思。欲把相思说似谁，浅情人不知。",
      "type": "宋词精选,相思",
      "heat": 141,
      "createTime": "2019-03-08 01:35:43"
    },
    {
      "title": "卜算子·泛西湖坐间寅斋同赋",
      "dynasty": "宋代",
      "author": "高观国",
      "content": "屈指数春来，弹指惊春去。檐外蛛丝网落花，也要留春住。几日喜春晴，几夜愁春雨。十二雕窗六曲屏，题遍伤心句。",
      "type": "婉约,伤春,惜春",
      "heat": 52,
      "createTime": "2019-03-07 01:35:43"
    },
    {
      "title": "秋思",
      "dynasty": "宋代",
      "author": "陆游",
      "content": "利欲驱人万火牛，江湖浪迹一沙鸥。日长似岁闲方觉，事大如天醉亦休。砧杵敲残深巷月，井梧摇落故园秋。欲舒老眼无高处，安得元龙百尺楼。",
      "type": "秋天,向往",
      "heat": 429,
      "createTime": "2019-03-16 01:35:43"
    },
    {
      "title": "十五夜望月寄杜郎中",
      "dynasty": "唐代",
      "author": "王建",
      "content": "中庭地白树栖鸦，冷露无声湿桂花。今夜月明人尽望，不知秋思落谁家。",
      "type": "中秋节,月亮,思乡",
      "heat": 1153,
      "createTime": "2019-03-15 01:35:43"
    },
    {
      "title": "示三子",
      "dynasty": "宋代",
      "author": "陈师道",
      "content": "时三子已归自外家去远即相忘，归近不可忍。儿女已在眼，眉目略不省。喜极不得语，泪尽方一哂。了知不是梦，忽忽心未稳。",
      "type": "古诗三百首,思亲",
      "heat": 69,
      "createTime": "2019-03-14 01:35:43"
    },
    {
      "title": "临江仙·直自凤凰城破后",
      "dynasty": "宋代",
      "author": "朱敦儒",
      "content": "直自凤凰城破后，擘钗破镜分飞。天涯海角信音稀。梦回辽海北，魂断玉关西。月解重圆星解聚，如何不见人归？今春还听杜鹃啼。年年看塞雁，一十四番回。",
      "type": "抒怀,亡国",
      "heat": 5,
      "createTime": "2019-03-13 01:35:43"
    },
    {
      "title": "雪后书北台壁二首",
      "dynasty": "宋代",
      "author": "苏轼",
      "content": "黄昏犹作雨纤纤，夜静无风势转严。但觉衾裯如泼水，不知庭院已堆盐。五更晓色来书幌，半夜寒声落画檐。试扫北台看马耳，未随埋没有双尖。城头初日始翻鸦，陌上晴泥已没车。冻合玉楼寒起粟，光摇银海眩生花。遗蝗入地应千尺，宿麦连云有几家。老病自嗟诗力退，空吟冰柱忆刘叉。",
      "type": "写景,抒情,怀才不遇",
      "heat": 7,
      "createTime": "2019-03-12 01:35:43"
    },
    {
      "title": "眼儿媚·玉京曾忆昔繁华",
      "dynasty": "宋代",
      "author": "赵佶",
      "content": "玉京曾忆昔繁华。万里帝王家。琼林玉殿，朝喧弦管，暮列笙琶。花城人去今萧索，春梦绕胡沙。家山何处，忍听羌笛，吹彻梅花。",
      "type": "怀古伤今",
      "heat": 73,
      "createTime": "2019-03-11 01:35:43"
    },
    {
      "title": "国风·豳风·破斧",
      "dynasty": "先秦",
      "author": "佚名",
      "content": "既破我斧，又缺我斨。周公东征，四国是皇。哀我人斯，亦孔之将。既破我斧，又缺我锜。周公东征，四国是吪。哀我人斯，亦孔之嘉。既破我斧，又缺我銶。周公东征，四国是遒。哀我人斯，亦孔之休。",
      "type": "诗经,赞美",
      "heat": 58,
      "createTime": "2019-03-10 01:35:43"
    },
    {
      "title": "新制布裘",
      "dynasty": "唐代",
      "author": "白居易",
      "content": "桂布白似雪，吴绵软于云。布重绵且厚，为裘有余温。朝拥坐至暮，夜覆眠达晨。谁知严冬月，支体暖如春。中夕忽有念，抚裘起逡巡。丈夫贵兼济，岂独善一身。安得万里裘，盖裹周四垠。稳暖皆如我，天下无寒人。",
      "type": "言志",
      "heat": 26,
      "createTime": "2019-03-09 01:35:43"
    },
    {
      "title": "虞美人·风回小院庭芜绿",
      "dynasty": "五代",
      "author": "李煜",
      "content": "风回小院庭芜绿，柳眼春相续。凭阑半日独无言，依旧竹声新月似当年。笙歌未散尊罍在，池面冰初解。烛明香暗画堂深，满鬓青霜残雪思难任。",
      "type": "宋词三百首,春天,写景,怀旧",
      "heat": 1124,
      "createTime": "2019-03-08 01:35:43"
    },
    {
      "title": "咏华山",
      "dynasty": "宋代",
      "author": "寇准",
      "content": "只有天在上，更无山与齐。举头红日近，回首白云低。",
      "type": "咏物,写山",
      "heat": 369,
      "createTime": "2019-03-07 01:35:43"
    },
    {
      "title": "浣溪沙·簌簌衣巾落枣花",
      "dynasty": "宋代",
      "author": "苏轼",
      "content": "徐门石潭谢雨，道上作五首。潭在城东二十里，常与泗水增减清浊相应。簌簌衣巾落枣花，村南村北响缲车，牛衣古柳卖黄瓜。(缲 通：缫)酒困路长惟欲睡，日高人渴漫思茶。敲门试问野人家。",
      "type": "宋词三百首,初中古诗,乡村,生活,风情",
      "heat": 1826,
      "createTime": "2019-03-16 01:35:43"
    },
    {
      "title": "菩萨蛮·新寒中酒敲窗雨",
      "dynasty": "清代",
      "author": "纳兰性德",
      "content": "新寒中酒敲窗雨，残香细袅秋情绪。才道莫伤神，青衫湿一痕。无聊成独卧，弹指韶光过。记得别伊时，桃花柳万丝。",
      "type": "离别,写景,相思",
      "heat": 55,
      "createTime": "2019-03-15 01:35:43"
    },
    {
      "title": "父善游",
      "dynasty": "先秦",
      "author": "吕不韦 撰",
      "content": "有过于江上者，见人方引婴儿而欲投之江中，婴儿啼。人问其故。曰：“此其父善游。”其父虽善游，其子岂遽善游哉？以此任物，亦必悖矣。",
      "type": "小学文言文,哲理,故事",
      "heat": 513,
      "createTime": "2019-03-14 01:35:43"
    },
    {
      "title": "郡斋雨中与诸文士燕集",
      "dynasty": "唐代",
      "author": "韦应物",
      "content": "兵卫森画戟，宴寝凝清香。海上风雨至，逍遥池阁凉。烦疴近消散，嘉宾复满堂。自惭居处崇，未睹斯民康。理会是非遣，性达形迹忘。鲜肥属时禁，蔬果幸见尝。俯饮一杯酒，仰聆金玉章。神欢体自轻，意欲凌风翔。吴中盛文史，群彦今汪洋。方知大藩地，岂曰财赋强。",
      "type": "唐诗三百首,宴会",
      "heat": 43,
      "createTime": "2019-03-13 01:35:43"
    },
    {
      "title": "蝶恋花·京口得乡书",
      "dynasty": "宋代",
      "author": "苏轼",
      "content": "雨后春容清更丽。只有离人，幽恨终难洗。北固山前三面水。碧琼梳拥青螺髻。一纸乡书来万里。问我何年，真个成归计。白首送春拚一醉。东风吹破千行泪。",
      "type": "送别,春天,写景,抒情,孤独",
      "heat": 124,
      "createTime": "2019-03-12 01:35:43"
    },
    {
      "title": "牧童",
      "dynasty": "唐代",
      "author": "吕岩",
      "content": "草铺横野六七里，笛弄晚风三四声。归来饱饭黄昏后，不脱蓑衣卧月明。",
      "type": "小学古诗,儿童",
      "heat": 791,
      "createTime": "2019-03-11 01:35:43"
    },
    {
      "title": "贺新郎·吴江",
      "dynasty": "宋代",
      "author": "蒋捷",
      "content": "浪涌孤亭起，是当年、蓬莱顶上，海风飘坠。帝遣江神长守护，八柱蛟龙缠尾。斗吐出、寒烟寒雨。昨夜鲸翻坤轴动，卷雕翚、掷向虚空里。但留得，绛虹住。五湖有客扁舟舣，怕群仙、重游到此，翠旌难驻。手拍阑干呼白鹭，为我殷勤寄语；奈鹭也、惊飞沙渚。星月一天云万壑，览茫茫、宇宙之何处？鼓双楫，浩歌去。",
      "type": "爱国,抒情",
      "createTime": "2019-03-10 01:35:43"
    },
    {
      "title": "岁晏行",
      "dynasty": "唐代",
      "author": "杜甫",
      "content": "岁云暮矣多北风，潇湘洞庭白雪中。渔父天寒网罟冻，莫徭射雁鸣桑弓。去年米贵阙军食，今年米贱大伤农。高马达官厌酒肉，此辈杼轴茅茨空。楚人重鱼不重鸟，汝休枉杀南飞鸿。况闻处处鬻男女，割慈忍爱还租庸。往日用钱捉私铸，今许铅锡和青铜。刻泥为之最易得，好恶不合长相蒙。万国城头吹画角，此曲哀怨何时终？",
      "type": "冬天,忧国忧民",
      "heat": null,
      "createTime": "2019-03-09 01:35:43"
    },
    {
      "title": "虢国夫人夜游图",
      "dynasty": "宋代",
      "author": "苏轼",
      "content": "佳人自鞚玉花骢，翩如惊燕蹋飞龙。金鞭争道宝钗落，何人先入明光宫。宫中羯鼓催花柳，玉奴弦索花奴手。坐中八姨真贵人，走马来看不动尘。明眸皓齿谁复见，只有丹青余泪痕。人间俯仰成今古，吴公台下雷塘路。当时亦笑张丽华，不知门外韩擒虎。",
      "type": "咏史怀古,写人,讽刺",
      "heat": "",
      "createTime": "2019-03-08 01:35:43"
    },
    {
      "title": "夜坐",
      "dynasty": "宋代",
      "author": "张耒",
      "content": "庭户无人秋月明，夜霜欲落气先清。梧桐真不甘衰谢，数叶迎风尚有声。",
      "type": "古诗三百首,秋夜,写景,抒怀",
      "heat": 112,
      "createTime": "2019-03-07 01:35:43"
    },
    {
      "title": "满江红·送李正之提刑入蜀",
      "dynasty": "宋代",
      "author": "辛弃疾",
      "content": "蜀道登天，一杯送、绣衣行客。还自叹、中年多病，不堪离别。东北看惊诸葛表，西南更草相如檄。把功名、收拾付君侯，如椽笔。儿女泪，君休滴。荆楚路，吾能说。要新诗准备，庐山山色。赤壁矶头千古浪，铜鞮陌上三更月。正梅花、万里雪深时，须相忆。",
      "type": "离别,友情,爱国",
      "heat": 31,
      "createTime": "2019-03-16 01:35:43"
    },
    {
      "title": "玉楼春·燕雕梁画栋原无数",
      "dynasty": "清代",
      "author": "宋徵舆",
      "content": "雕梁画栋原无数，不问主人随意住。红襟惹尽百花香，翠尾扫开三月雨。半年别我归何处？相见如将离恨诉。海棠枝上立多时，飞向小桥西畔去。",
      "type": "婉约,咏物,写鸟,抒情",
      "heat": 11,
      "createTime": "2019-03-15 01:35:43"
    },
    {
      "title": "九日登望仙台呈刘明府容",
      "dynasty": "唐代",
      "author": "崔曙",
      "content": "汉文皇帝有高台，此日登临曙色开。三晋云山皆北向，二陵风雨自东来。关门令尹谁能识，河上仙翁去不回。且欲近寻彭泽宰，陶然共醉菊花杯。",
      "type": "唐诗三百首,重阳节,登高,写景",
      "heat": 32,
      "createTime": "2019-03-14 01:35:43"
    },
    {
      "title": "客中除夕",
      "dynasty": "明代",
      "author": "袁凯",
      "content": "今夕为何夕，他乡说故乡。看人儿女大，为客岁年长。戎马无休歇，关山正渺茫。一杯柏叶酒，未敌泪千行。",
      "type": "春节,节日,乡情",
      "heat": 77,
      "createTime": "2019-03-13 01:35:43"
    },
    {
      "title": "登夏州城楼",
      "dynasty": "唐代",
      "author": "罗隐",
      "content": "寒城猎猎戍旗风，独倚危楼怅望中。万里山河唐土地，千年魂魄晋英雄。离心不忍听边马，往事应须问塞鸿。好脱儒冠从校尉，一枝长戟六钧弓。",
      "type": "吊古伤今",
      "heat": 33,
      "createTime": "2019-03-12 01:35:43"
    },
    {
      "title": "千秋岁·咏夏景",
      "dynasty": "宋代",
      "author": "谢逸",
      "content": "楝花飘砌。蔌蔌清香细。梅雨过，萍风起。情随湘水远，梦绕吴峰翠。琴书倦，鹧鸪唤起南窗睡。密意无人寄。幽恨凭谁洗。修竹畔，疏帘里。歌余尘拂扇，舞罢风掀袂。人散后，一钩淡月天如水。",
      "type": "婉约,夏天,写景,生活,恋情",
      "heat": 78,
      "createTime": "2019-03-11 01:35:43"
    },
    {
      "title": "春光好·迎春",
      "dynasty": "清代",
      "author": "吴绮",
      "content": "春来也，是何时？没人知。先到玉儿头上，袅花枝。十二画楼帘卷，红妆笑语参差。争向彩幡成队去，看朱衣。",
      "type": "婉约,春天,写人",
      "heat": 12,
      "createTime": "2019-03-10 01:35:43"
    },
    {
      "title": "野田黄雀行",
      "dynasty": "两汉",
      "author": "曹植",
      "content": "高树多悲风，海水扬其波。利剑不在掌，结友何须多？不见篱间雀，见鹞自投罗。罗家得雀喜，少年见雀悲。拔剑捎罗网，黄雀得飞飞。飞飞摩苍天，来下谢少年。",
      "type": "乐府,赞美,侠客,抒怀",
      "heat": 94,
      "createTime": "2019-03-09 01:35:43"
    },
    {
      "title": "四园竹·浮云护月",
      "dynasty": "宋代",
      "author": "周邦彦",
      "content": "浮云护月，未放满朱扉。鼠摇暗壁，萤度破窗，偷入书帏。秋意浓，闲伫立，庭柯影里。好风襟袖先知。夜何其。江南路绕重山，心知漫与前期。奈向灯前堕泪，肠断萧娘，旧日书辞犹在纸。雁信绝，清宵梦又稀。",
      "type": "秋天,夜晚,抒情,思念",
      "heat": 7,
      "createTime": "2019-03-08 01:35:43"
    },
    {
      "title": "浣溪沙·覆块青青麦未苏",
      "dynasty": "宋代",
      "author": "苏轼",
      "content": "覆块青青麦未苏，江南云叶暗随车。临皋烟景世间无。雨脚半收檐断线，雪林初下瓦疏珠。归来冰颗乱黏须。",
      "type": "写景,赞美,友谊",
      "heat": 39,
      "createTime": "2019-03-07 01:35:43"
    },
    {
      "title": "更漏子·送孙巨源",
      "dynasty": "宋代",
      "author": "苏轼",
      "content": "水涵空，山照市。西汉二疏乡里。新白发，旧黄金。故人恩义深。海东头，山尽处。自古空槎来去。槎有信，赴秋期。使君行不归。",
      "type": "送别,抒情,赞美",
      "heat": 11,
      "createTime": "2019-03-16 01:35:43"
    },
    {
      "title": "雉朝飞",
      "dynasty": "唐代",
      "author": "李白",
      "content": "麦陇青青三月时，白雉朝飞挟两雌。锦衣绣翼何离褷，犊牧采薪感之悲。春天和，白日暖。啄食饮泉勇气满，争雄斗死绣颈断。雉子班奏急管弦，倾心酒美尽玉碗。枯杨枯杨尔生稊，我独七十而孤栖。弹弦写恨意不尽，瞑目归黄泥。",
      "type": "乐府,爱情,孤独",
      "heat": 21,
      "createTime": "2019-03-15 01:35:43"
    },
    {
      "title": "王昭君二首",
      "dynasty": "唐代",
      "author": "李白",
      "content": "汉家秦地月，流影照明妃。一上玉关道，天涯去不归。汉月还从东海出，明妃西嫁无来日。燕支长寒雪作花，蛾眉憔悴没胡沙。生乏黄金枉图画，死留青冢使人嗟。昭君拂玉鞍，上马啼红颊。今日汉宫人，明朝胡地妾。",
      "type": "乐府,写人",
      "heat": 46,
      "createTime": "2019-03-14 01:35:43"
    },
    {
      "title": "木兰花·立春日作",
      "dynasty": "宋代",
      "author": "陆游",
      "content": "三年流落巴山道，破尽青衫尘满帽。身如西瀼渡头云，愁抵瞿塘关上草。春盘春酒年年好，试戴银旛判醉倒。今朝一岁大家添，不是人间偏我老。",
      "type": "抒情,愤懑,忧国",
      "heat": 62,
      "createTime": "2019-03-13 01:35:43"
    },
    {
      "title": "虞美人·曲阑深处重相见",
      "dynasty": "清代",
      "author": "纳兰性德",
      "content": "曲阑深处重相见，匀泪偎人颤。凄凉别后两应同，最是不胜清怨月明中。半生已分孤眠过，山枕檀痕涴。忆来何事最销魂，第一折枝花样画罗裙。",
      "type": "离别,相思",
      "heat": 723,
      "createTime": "2019-03-12 01:35:43"
    },
    {
      "title": "宣州送裴坦判官往舒州时牧欲赴官归京",
      "dynasty": "唐代",
      "author": "杜牧",
      "content": "日暖泥融雪半消，行人芳草马声骄。九华山路云遮寺，清弋江村柳拂桥。君意如鸿高的的，我心悬旆正摇摇。同来不得同归去，故国逢春一寂寥！",
      "type": "送别,写景,抒情",
      "heat": 41,
      "createTime": "2019-03-11 01:35:43"
    },
    {
      "title": "水调歌头·送章德茂大卿使虏",
      "dynasty": "宋代",
      "author": "陈亮",
      "content": "不见南师久，漫说北群空。当场只手，毕竟还我万夫雄。自笑堂堂汉使，得似洋洋河水，依旧只流东？且复穹庐拜，会向藁街逢！尧之都，舜之壤，禹之封。于中应有，一个半个耻臣戎！万里腥膻如许，千古英灵安在，磅礴几时通？胡运何须问，赫日自当中！",
      "type": "宋词三百首,议论,豪放,爱国,壮志",
      "heat": 402,
      "createTime": "2019-03-10 01:35:43"
    },
    {
      "title": "于中好·谁道阴山行路难",
      "dynasty": "清代",
      "author": "纳兰性德",
      "content": "谁道阴山行路难。风毛雨血万人欢。松梢露点沾鹰绁，芦叶溪深没马鞍。依树歇，映林看。黄羊高宴簇金盘。萧萧一夕霜风紧，却拥貂裘怨早寒。",
      "type": "边塞,写景,抒情,豪迈",
      "heat": 12,
      "createTime": "2019-03-09 01:35:43"
    },
    {
      "title": "国风·郑风·有女同车",
      "dynasty": "先秦",
      "author": "佚名",
      "content": "有女同车，颜如舜华。将翱将翔，佩玉琼琚。彼美孟姜，洵美且都。有女同行，颜如舜英。将翱将翔，佩玉将将。彼美孟姜，德音不忘。",
      "type": "诗经,女子",
      "heat": 135,
      "createTime": "2019-03-08 01:35:43"
    },
    {
      "title": "代迎春花招刘郎中",
      "dynasty": "唐代",
      "author": "白居易",
      "content": "幸与松筠相近栽，不随桃李一时开。杏园岂敢妨君去，未有花时且看来。",
      "type": "咏物,写花,喻人",
      "heat": 21,
      "createTime": "2019-03-07 01:35:43"
    },
    {
      "title": "清平乐·检校山园书所见",
      "dynasty": "宋代",
      "author": "辛弃疾",
      "content": "断崖修竹，竹里藏冰玉。路转清溪三百曲，香满黄昏雪屋。行人系马疏篱，折残犹有高枝。留得东风数点，只缘娇嫩春迟。",
      "type": "咏物,咏梅,写花,赞美",
      "heat": 5,
      "createTime": "2019-03-16 01:35:43"
    },
    {
      "title": "宴清都·初春",
      "dynasty": "宋代",
      "author": "卢祖皋",
      "content": "春讯飞琼管。风日薄、度墙啼鸟声乱。江城次第，笙歌翠合，绮罗香暖。溶溶涧渌冰泮。醉梦里、年华暗换。料黛眉重锁隋堤，芳心还动梁苑。新来雁阔云音，鸾分鉴影，无计重见。啼春细雨，笼愁澹月，恁时庭院。离肠未语先断。算犹有、凭高望眼。更那堪、芳草连天，飞梅弄晚。",
      "type": "宋词三百首,伤春,抒怀",
      "heat": 18,
      "createTime": "2019-03-15 01:35:43"
    },
    {
      "title": "春夜闻笛",
      "dynasty": "唐代",
      "author": "李益",
      "content": "寒山吹笛唤春归，迁客相看泪满衣。洞庭一夜无穷雁，不待天明尽北飞。",
      "type": "音乐,思归",
      "heat": 54,
      "createTime": "2019-03-14 01:35:43"
    },
    {
      "title": "湘中作",
      "dynasty": "唐代",
      "author": "张九龄",
      "content": "湘流绕南岳，绝目转青青。怀禄未能已，瞻途屡所经。烟屿宜春望，林猿莫夜听。永路日多绪，孤舟天复冥。浮没从此去，嗟嗟劳我形。",
      "type": "写景,抒情,喜悦",
      "heat": 2,
      "createTime": "2019-03-13 01:35:43"
    },
    {
      "title": "登洛阳故城",
      "dynasty": "唐代",
      "author": "许浑",
      "content": "禾黍离离半野蒿，昔人城此岂知劳？水声东去市朝变，山势北来宫殿高。鸦噪暮云归古堞，雁迷寒雨下空壕。可怜缑岭登仙子，犹自吹笙醉碧桃。",
      "type": "登高,写景,抒情",
      "heat": 6,
      "createTime": "2019-03-12 01:35:43"
    },
    {
      "title": "古风·其十九",
      "dynasty": "唐代",
      "author": "李白",
      "content": "西上莲花山，迢迢见明星。(西上 一作：西岳)素手把芙蓉，虚步蹑太清。霓裳曳广带，飘拂升天行。邀我登云台，高揖卫叔卿。恍恍与之去，驾鸿凌紫冥。俯视洛阳川，茫茫走胡兵。流血涂野草，豺狼尽冠缨。",
      "type": "游仙,同情,忧国,人民,生活",
      "heat": 100,
      "createTime": "2019-03-11 01:35:43"
    },
    {
      "title": "晚桃花",
      "dynasty": "唐代",
      "author": "白居易",
      "content": "一树红桃亚拂池，竹遮松荫晚开时。非因斜日无由见，不是闲人岂得知。寒地生材遗校易，贫家养女嫁常迟。春深欲落谁怜惜，白侍郎来折一枝。",
      "type": "咏物,桃花,怜惜,抒情",
      "heat": 27,
      "createTime": "2019-03-10 01:35:43"
    },
    {
      "title": "梅花落",
      "dynasty": "唐代",
      "author": "杨炯",
      "content": "窗外一株梅，寒花五出开。影随朝日远，香逐便风来。泣对铜钩障，愁看玉镜台。行人断消息，春恨几裴回。",
      "type": "咏物,写人,思念",
      "heat": 25,
      "createTime": "2019-03-09 01:35:43"
    },
    {
      "title": "玉楼春·华堂帘幕飘香雾",
      "dynasty": "宋代",
      "author": "周端臣",
      "content": "华堂帘幕飘香雾。一搦楚腰轻束素。翩跹舞态燕还鹭，绰约妆容花尽妒。樽前谩咏高唐赋巫峡云深留不住。重来花畔倚阑干，愁满阑干无倚处。",
      "type": "宋词精选,女子,相思",
      "heat": 8,
      "createTime": "2019-03-08 01:35:43"
    },
    {
      "title": "赠钱征君少阳",
      "dynasty": "唐代",
      "author": "李白",
      "content": "白玉一杯酒，绿杨三月时。春风余几日，两鬓各成丝。秉烛唯须饮，投竿也未迟。如逢渭水猎，犹可帝王师。",
      "type": "春天,饮酒,抒怀,感慨,忧愤",
      "heat": 23,
      "createTime": "2019-03-07 01:35:43"
    },
    {
      "title": "秋望",
      "dynasty": "明代",
      "author": "李梦阳",
      "content": "黄河水绕汉宫墙，河上秋风雁几行。客子过壕追野马，将军弢箭射天狼。黄尘古渡迷飞挽，白月横空冷战场。闻道朔方多勇略，只今谁是郭汾阳。",
      "type": "秋天,边塞,军旅,写景,忧国忧民",
      "heat": 40,
      "createTime": "2019-03-16 01:35:43"
    },
    {
      "title": "世无良猫",
      "dynasty": "清代",
      "author": "乐钧",
      "content": "某恶鼠，破家求良猫。厌以腥膏，眠以毡罽。猫既饱且安，率不食鼠，甚者与鼠游戏，鼠以故益暴。某恐，遂不复蓄猫，以为天下无良猫也。是无猫邪，是不会蓄猫也。",
      "type": "小学文言文,寓理,故事",
      "heat": 672,
      "createTime": "2019-03-15 01:35:43"
    },
    {
      "title": "愁风月",
      "dynasty": "宋代",
      "author": "贺铸",
      "content": "风清月正圆，信是佳时节。不会长年来，处处愁风月。心将熏麝焦，吟伴寒虫切。欲遽就床眠，解带翻成结。",
      "type": "女子,怀人",
      "heat": 18,
      "createTime": "2019-03-14 01:35:43"
    },
    {
      "title": "水龙吟·露寒烟冷蒹葭老",
      "dynasty": "宋代",
      "author": "苏轼",
      "content": "露寒烟冷蒹葭老，天外征鸿寥唳。银河秋晚，长门灯悄，一声初至。应念潇湘，岸遥人静，水多菰米。乍望极平田，徘徊欲下，依前被、风惊起。须信衡阳万里，有谁家、锦书遥寄。万重云外，斜行横阵，才疏又缀。仙掌月明，石头城下，影摇寒水。念征衣未捣，佳人拂杵，有盈盈泪。",
      "type": "咏物,言志,向往,美好,生活",
      "heat": 8,
      "createTime": "2019-03-13 01:35:43"
    },
    {
      "title": "淇澳青青水一湾",
      "dynasty": "清代",
      "author": "郑燮",
      "content": "渭川千亩入秦关，淇澳青青水一湾。两地高风来拱向，中间突兀太行山。",
      "type": "写山",
      "heat": 26,
      "createTime": "2019-03-12 01:35:43"
    },
    {
      "title": "瀑布联句",
      "dynasty": "唐代",
      "author": "李忱",
      "content": "千岩万壑不辞劳，远看方知出处高。——黄檗 溪涧岂能留得住，终归大海作波涛。——李忱",
      "type": "瀑布,托物言志",
      "heat": 75,
      "createTime": "2019-03-11 01:35:43"
    },
    {
      "title": "采桑子·亭前春逐红英尽",
      "dynasty": "五代",
      "author": "李煜",
      "content": "亭前春逐红英尽，舞态徘徊。细雨霏微，不放双眉时暂开。绿窗冷静芳音断，香印成灰。可奈情怀，欲睡朦胧入梦来。",
      "type": "伤春,怀人,抒情,愁绪,恋情",
      "heat": 18,
      "createTime": "2019-03-10 01:35:43"
    },
    {
      "title": "寄砀山主簿朱九龄",
      "dynasty": "宋代",
      "author": "王禹偁",
      "content": "闲思蓬岛会群仙，二百同年最少年。利市襴衫抛白紵，风流名纸写红牋。歌楼夜宴停银烛，柳巷春泥污锦鞯。今日折腰尘土里，共君追想好凄然。",
      "type": "抒情,落寞,伤怀",
      "heat": 12,
      "createTime": "2019-03-09 01:35:43"
    },
    {
      "title": "浣溪沙·霜日明霄水蘸空",
      "dynasty": "宋代",
      "author": "张孝祥",
      "content": "霜日明霄水蘸空。鸣鞘声里绣旗红。淡烟衰草有无中。万里中原烽火北，一尊浊酒戍楼东。酒阑挥泪向悲风。",
      "type": "宋词精选,豪放,边塞,写景,爱国,感概",
      "heat": 59,
      "createTime": "2019-03-08 01:35:43"
    },
    {
      "title": "夏词",
      "dynasty": "清代",
      "author": "智生",
      "content": "炎威天气日偏长，汗湿轻罗倚画窗。蜂蝶不知春已去，又衔花瓣到兰房。",
      "type": "夏天",
      "heat": 67,
      "createTime": "2019-03-07 01:35:43"
    },
    {
      "title": "咏北海",
      "dynasty": "唐代",
      "author": "汪遵",
      "content": "汉臣曾此作缧囚，茹血衣毛十九秋。鹤发半垂龙节在，不闻青史说封侯。",
      "type": "咏史,讽刺",
      "heat": 24,
      "createTime": "2019-03-16 01:35:43"
    },
    {
      "title": "示三子",
      "dynasty": "宋代",
      "author": "陈师道",
      "content": "时三子已归自外家去远即相忘，归近不可忍。儿女已在眼，眉目略不省。喜极不得语，泪尽方一哂。了知不是梦，忽忽心未稳。",
      "type": "古诗三百首,思亲",
      "heat": 69,
      "createTime": "2019-03-15 01:35:43"
    },
    {
      "title": "菩萨蛮·水精帘里颇黎枕",
      "dynasty": "唐代",
      "author": "温庭筠",
      "content": "水精帘里颇黎枕，暖香惹梦鸳鸯锦。江上柳如烟，雁飞残月天。藕丝秋色浅，人胜参差剪。双鬓隔香红，玉钗头上风。",
      "type": "女子",
      "heat": 35,
      "createTime": "2019-03-14 01:35:43"
    },
    {
      "title": "双头莲·呈范至能待制",
      "dynasty": "宋代",
      "author": "陆游",
      "content": "华鬓星星，惊壮志成虚，此身如寄。萧条病骥。向暗里、消尽当年豪气。梦断故国山川，隔重重烟水。身万里，旧社凋零，青门俊游谁记？尽道锦里繁华，叹官闲昼永，柴荆添睡。清愁自醉。念此际、付与何人心事。纵有楚柁吴樯，知何时东逝？空怅望，鲙美菰香，秋风又起。",
      "type": "怀旧,思乡",
      "heat": 54,
      "createTime": "2019-03-13 01:35:43"
    },
    {
      "title": "青玉案·春寒恻恻春阴薄",
      "dynasty": "宋代",
      "author": "顾德辉",
      "content": "春寒恻恻春阴薄。整半月，春萧索。晴日朝来升屋角。树头幽鸟，对调新语，语罢双飞却。红入花腮青入萼。尽不爽，花期约。可恨狂风空自恶。晓来一阵，晚来一阵，难道都吹落？",
      "type": "婉约,春天,写景",
      "heat": 29,
      "createTime": "2019-03-12 01:35:43"
    },
    {
      "title": "伤心行",
      "dynasty": "唐代",
      "author": "李贺",
      "content": "咽咽学楚吟，病骨伤幽素。秋姿白发生，木叶啼风雨。灯青兰膏歇，落照飞蛾舞。古壁生凝尘，羁魂梦中语。",
      "type": "写景,忧国忧民",
      "heat": 24,
      "createTime": "2019-03-11 01:35:43"
    },
    {
      "title": "明月夜留别",
      "dynasty": "唐代",
      "author": "李冶",
      "content": "离人无语月无声，明月有光人有情。别后相思人似月，云间水上到层城。",
      "type": "月夜,留别,相思",
      "heat": 72,
      "createTime": "2019-03-10 01:35:43"
    },
    {
      "title": "酬崔侍御 / 酬崔侍御成甫",
      "dynasty": "唐代",
      "author": "李白",
      "content": "严陵不从万乘游，归卧空山钓碧流。自是客星辞帝座，元非太白醉扬州。",
      "type": "赠答,抒怀",
      "heat": 1,
      "createTime": "2019-03-09 01:35:43"
    },
    {
      "title": "寿阳曲·别朱帘秀",
      "dynasty": "元代",
      "author": "卢挚",
      "content": "才欢悦，早间别，痛煞煞好难割舍。画船儿载将春去也，空留下半江明月。",
      "type": "抒情,离别,伤怀",
      "heat": 6,
      "createTime": "2019-03-08 01:35:43"
    },
    {
      "title": "青玉案·被檄出郊题陈氏山居",
      "dynasty": "宋代",
      "author": "张榘",
      "content": "西风乱叶溪桥树。秋在黄花羞涩处。满袖尘埃推不去。马蹄浓露，鸡声淡月，寂历荒村路。身名多被儒冠误。十载重来漫如许。且尽清樽公莫舞。六朝旧事，一江流水，万感天涯暮。",
      "type": "婉约,行旅,写景,感慨",
      "heat": 30,
      "createTime": "2019-03-07 01:35:43"
    },
    {
      "title": "渡河到清河作",
      "dynasty": "唐代",
      "author": "王维",
      "content": "泛舟大河里，积水穷天涯。天波忽开拆，郡邑千万家。行复见城市，宛然有桑麻。回瞻旧乡国，渺漫连云霞。",
      "type": "写景,黄河,抒情,思乡",
      "heat": 10,
      "createTime": "2019-03-16 01:35:43"
    },
    {
      "title": "河渎神·河上望丛祠",
      "dynasty": "唐代",
      "author": "温庭筠",
      "content": "河上望丛祠，庙前春雨来时。楚山无限鸟飞迟，兰棹空伤别离。何处杜鹃啼不歇？艳红开尽如血。蝉鬓美人愁绝，百花芳草佳节。",
      "type": "写人,女子,伤别,抒情",
      "heat": 5,
      "createTime": "2019-03-15 01:35:43"
    }
  ]
}
